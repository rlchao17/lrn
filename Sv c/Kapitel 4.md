# Astrid Lindgren
Astrid Lindgren är en populär **barnboksförfattare** som har skrivit böcker om Emil i Lönneberga och Pippi Långstrump. Hennes **böcker** finns på 87 olika språk.

Astrid **föddes** 1907 i Vimmerby i Småland. Astrids föräldrar var bönder sa de bodde på en gård med hästar, kor och får. Där hade hon en lycklig barndom. Astrids föräldrar visade ofta att de älskade varandra och sina barn. De förstod också att barn behöver leka för att må bra. Gården var en perfekt lekplats för Astrid och hennes tre syskon. De **klättrade** i träd, hoppade i hö och badade i ån. De lekte alla dagar **utom** söndagar. Då tog de på sig sina finaste kläder och gick till kyrkan. kläderna var obekväma och **kliade**. l kyrkan var de **tvungna** att sitta stilla och lyssna på prästen. Söndagar var tråkiga, tyckte Astrid.

Astrid älskade att lyssna på sagor och att läsa böcker. Det fanns inte många böcker i Astrids hem men hennes lärare lånade ut böcker till henne. I **lärarrummet** fanns ett bokskåp och Astrid **knackade** ofta på dörren för att låna en ny bok.

När Astrid var arton år blev hon gravid. Hon var inte gift och hon ville inte ha någon relation med barnets pappa. På den tiden var det en **skandal**. Vimmerby var ett litet samhälle och folk **skvallrade** om henne. Astrid flyttade till Stockholm som var en stor stad. Där kunde hon vara anonym.

Astrid **födde** en son som hon **döpte** till Lars. Hon kunde inte ta hand om barnet själv så Lars fick bo hos en fosterfamilj i Danmark. Astrid Längtade efter sin son så hon hälsade ofta på honom.

I Stockholm fick Astrid jobb som sekreterare. På jobbet träffade hon en man som heter Sture. De blev kära och **gifte** sig. Astrid blev hemmafru och nu kunde hon ta hem sin son. Astrid och Sture fick också en dotter som de döpte till Karin. Astrid var inte som andra mammor. När barnen lekte i parken **satt** hon inte och tittade på. Hon lekte också. En gång åkte hon nerför ett berg och hennes kjol gick sönder.

En dag var Karin sjuk. Hon bad Astrid berätta en saga om en flicka. Karin hittade på en namnet  Pippi Långstrump. Det var ett ovanligt namn så det blev också en ovanlig flicka. Pippi var världens **starkaste** tjej. Hon bodde i ett stort hus utan föräldrar. I huset bodde också en apa och en häst. Pippi bestämde allt själv och lyssnade inte på vuxna. Astrid skickade berättelsen till ett bokförlag. Efter några veckor fick hon ett brev. Förlaget **tackade** nej. De tyckte att Pippi var för **annorlunda**. De var oroliga att barn som läste om Pippi skulle börja göra som hon. Astrid skickade berättelsen till ett annat förlag som tackade ja. Pippi Långstrump blev en mycket populär bok och idag är det hennes mest sålda.

Astrid fortsatte att skriva böcker. Hon skrev bland annat Madicken, Karlsson på taket och Emil i Lönneberga. Alla barn i hennes böcker är mycket **modiga** och kämpar mot **orättvisor**. Böckerna blev mycket populära eftersom hon förstod hur barn tänker. Hon mindes också **lekar** från sin barndom och skrev ofta om dem i sina böcker.

Astrid skrev också **artiklar** i tidningen när hon ville förbättra saker i samhället. Hon ville bland annat att vi skulle ta hand om djur bättre. När hon var lite var djuren hennes vänner. Hon kämpade för att kor skulle få komma ut på sommaren. Hon skrev också artiklar om att vi måste vara rädda om vår natur.

2002 dog Astrid, men hennes böcker lever kvar.

<!--stackedit_data:
eyJoaXN0b3J5IjpbLTExMjY3ODY5MDQsMTI2OTkzOTczLDg5Mz
UzMDMwXX0=
-->