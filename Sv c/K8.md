# Zlatan

Zlatan Ibrahimović är en av Sveriges mest kända *fotbollsspelare*. Han föddes den 3 oktober 1981 i Rosengård i Malmö. Hans pappa är *bosnier* och hans mamma är *kroat*. Zlatans barndom är svår. Föräldrarna **skildes** så Zlatan bodde först hos sin mamma och sina syskon. Där fick han mat men det var ofta **bråk** hemma. Ibland slog hans mamma honom med en **träslev** så att den gick sonder. Sedan fick Zlatan gå till affären och köpa en ny **slev** åt sin mamma.

Efter några år **flyttade** han istället till sin pappa för att **slippa** bråken. Hos hans pappa fanns det aldrig mat. Zlatan letade ibland igenom alla lådor och skåp i köket men han hittade inget att äta. Då gick han hem till sin mamma, som **motvilligt** gav honom mat.

Zlatan började spela fotboll när han var fem år. Då fick han sina första fotbollsskor, trots att hans mamma egentligen inte hade **råd** att köpa dem. Han älskade sin fotboll men han var inte alltid snäll mot sina **lagkamrater**. Han var inte snäll mot sina **motspelare** heller och många blev arga på Zlatan. När han var 13 år började han spela för Malmö FF. Zlatan kände sig annorlunda och han tivdes inte så bra i laget. Men han älskade att spela fotboll. När han var 17 år **debuterade** han i A-laget och det gick bra för honom där. Han **avslutade** aldrig **gymnasiet** utan han **satsade** istället på en fotbollskarriär.

2001 blev Zlatan proffs i det **Nederländska** laget Ajax. Därefter har han spelat i Italien och Spanien och idag spelar han i Frankrike. Zlatan har haft en mycket bra karriär och har gjort många mål för sina klubblag, men hans humör har ibland varit ett problem.

Zlatan har två barn tillsammans med sin sambo Helena Seger. Det är två pojkar som heter Maximilian och Vincent.

I november 2011 kom det en bok som handlar om Zlatans liv. Boken heter "Jag är Zlatan Ibrahimović" och är **skriven** av Zlatan själv tillsammans med journalisten David Lagercrantz. Boken finns på lätt Svenska och här kommer ett **stycke** ur den boken.

Vid min mammas gård fanns en fotbollsplan. Det lirade jag och grannungarna varje dag. Ibland fick jag inte var med för att jag var för liten. Då tände jag på en sekund. Jag hatade att vara utanför. Jag hatade att förlora.

Men det viktigaste var inte att vinna, det var finterna och de sköna grejerna. Man skulle impa med tricks och dragningar. Man övade tills man kunde dem bäst av alla och folk sa: Oj, oj! Wow!

Fotbollsplanen var liten, så det gällde att vara snabb i fötterna. Särskilt för mig som var liten och klen.

Ofta **skrek** **morsorna** från fönstren: Det är sent. Maten är klar. Kom in nu. - Snart, snart, svarade vi.

Men vi lirade bara på. Det kunde bli sent och regn och allmänt kaos, men vi fortsatte. Ofta sov jag med bollen bredvid mig. Inna jag somnade tänkte jag ut vilka tricks skulle göra nästa dag. Det var som en film som hela tiden **snurrade** i mitt huvud.
<!--stackedit_data:
eyJoaXN0b3J5IjpbMTc5MzIyNjAxMCwtMTAyNjc0MTM3OV19
-->