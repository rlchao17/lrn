# Oprah Winfrey

Oprah Winfrey **föddes** år 1954 i staten Mississippi i USA. Oprahs föräldrar heter Vernita Lee och Vernon Winfrey. De var aldrig gifta med varandra. *Båda* var unga och fattiga. De hade inte pengar att **uppfostra** ett barn.

När Oprah föddes fick hon bo hos sin farmor och farfar på landet. *Farföräldrarna* bodde i ett enkelt hus. Det fanns *varken* **rinnande** vatten *eller* toalett **inomhus**. Ett av Oprahs **minnen** är när hon står vid familjens **brunn** och pumpar vatten. Sedan bär hon själv in **hinkarna** i köket.

Farföräldrarna var **stränga** mot Oprah. Hennes farfar **jagade** henne med sin **käpp** för att slå henne när hon var **olydig**. Men hon fick också mycket kärlek. Hennes farmor älskade Oprah. Farmodern lagade god mat som Oprah älskade att äta. På kvällarna **satt** farmodern och Oprah ofta tillsammans på husets **veranda**.

Farmodern **kliade** Oprahs huvud och masserade hennes *hårbotten* med olja. Oprah tyckte att det var en underbar **vana**. Hon **trivdes** med sin farmor.

Farfars hårda regler och farmors **ömma** händer formade hennes personlighet för all framtid. Oprah har sagt att hennes farmor är den person som har **betytt** mest för henne i livet. Det var farmodern som gav henne **självförtroende**.

Oprah lärde sig fort att prata. När hon var tre år kunde hon läsa och skriva. Hon hade det **tråkigt** på **daghemmet**. En dag gav hon en av **dagisfröknarna** en lapp. På lappen stod det: Jag tror inte att jag passar in här.

Idag är Oprah Winfrey en av världens mest berömda **programledare**. **Miljoner** människor över hela världen *ser på* hennes program. Oprah Winfreys program handlar om små och stora saker. Ingenting **skrämmer** henne. Oprah talar om homosexuell kärlek, om dödstraff och om kvinnomisshandel. Oprah säger vad hon tycker. Hon verkar aldrig rädd för att ställa besvärliga frågor. Oprah kan vara rolig och allvarlig på samma gång. Hon visar sina gäster respekt och hon bjuder också på sig själv.

 
<!--stackedit_data:
eyJoaXN0b3J5IjpbOTAxMjMyMzIyLC0zMTQ3OTMzNzIsLTE4Mj
I3NTk3ODYsMTUxMzIwNzY1MCwtMTQ4MDYwOTE5MF19
-->