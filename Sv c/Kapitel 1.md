# Oprah Winfrey

Oprah Winfrey **föddes** år 1954 i staten Mississippi i USA. Oprahs föräldrar heter Vernita Lee och Vernon Winfrey. De var aldrig gifta med varandra. *Båda* var unga och fattiga. De hade inte pengar att **uppfostra** ett barn.

När Oprah föddes fick hon bo hos sin farmor och farfar på landet. *Farföräldrarna* bodde i ett enkelt hus. Det fanns *varken* **rinnande** vatten *eller* toalett **inomhus**. Ett av Oprahs **minnen** är när hon står vid familjens **brunn** och pumpar vatten. Sedan bär hon själv in **hinkarna** i köket.

Farföräldrarna var **stränga** mot Oprah. Hennes farfar **jagade** henne med sin **käpp** för att slå henne när hon var **olydig**. Men hon fick också mycket kärlek. Hennes farmor älskade Oprah. Farmodern lagade god mat som Oprah älskade att äta. På kvällarna **satt** farmodern och Oprah ofta tillsammans på husets **veranda**.

Farmodern **kliade** Oprahs huvud och masserade hennes *hårbotten* med olja. Oprah tyckte att det var en underbar **vana**. Hon **trivdes** med sin farmor.

Farfars hårda regler och farmors **ömma** händer formade hennes personlighet för all framtid. Oprah har sagt att hennes farmor är den person som har **betytt** mest för henne i livet. Det var farmodern som gav henne självförtroende.


<!--stackedit_data:
eyJoaXN0b3J5IjpbMTI5MjcwNzcxMCwtMzE0NzkzMzcyLC0xOD
IyNzU5Nzg2LDE1MTMyMDc2NTAsLTE0ODA2MDkxOTBdfQ==
-->